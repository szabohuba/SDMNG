\section{Megvalósítás}

Ebben a fejezetben részletesen bemutatásra kerül a rendszer megvalósítása, a projekt kezdeti létrehozásától kezdve a mappa- és fájlstruktúra leírásán át a legfontosabb funkciók implementációjáig. A cél egy átláthatóan felépített alkalmazás létrehozása, amely mind a felhasználói, mind az adminisztratív felületen stabil és könnyen karbantartható működést biztosít.

\subsection{A projekt létrehozása és környezet beállítása}

A fejlesztés Microsoft Visual Studio 2022 környezetben valósult meg, a .NET 8.0 keretrendszerre építve. A projekt típusa \textit{ASP.NET Core MVC Web Application}, amely a model-view-controller (MVC) architektúra elveit követi, lehetővé téve az üzleti logika, a megjelenítés és az adatkezelés hatékony rendszerezését.

Az adatkezeléshez az Entity Framework Core komponenst használtam, a Code First megközelítés segítségével. Az Entity Framework Core egy modern ORM technológia a .NET alkalmazások számára, amely lehetővé teszi az adatbázis-műveletek magas szintű megvalósítását. Ennek köszönhetően a modellosztályok a programkódban lettek definiálva, majd migrációk létrehozásával az adatbázis-struktúra automatikusan generálódott. Ez a módszer rugalmasságot biztosít a fejlesztés során, és egyszerűsíti az adatbázis módosítását.

Az alkalmazás egy SQL Server Express alapú relációs adatbázist használ, amely helyi környezetben gyors, megbízható és könnyen konfigurálható megoldást biztosít a fejlesztéshez. Az adatbázis kezelése teljesen az Entity Framework migrációs rendszerére épül.

\subsection{A megvalósítás mappastruktúrája és fő komponensei}

A projekt létrehozása a Visual Studio 2022 fejlesztőkörnyezet és a .NET 8 keretrendszer segítségével valósult meg. Az így generált mappastruktúra jól rendszerezett és könnyen bővíthető, támogatja az átlátható fejlesztést, és megkönnyíti az egyes komponensek logikai szétválasztását.

A \texttt{Controllers} mappa azokat az osztályokat tartalmazza, amelyek a felhasználói interakciókat kezelik és az adatokat feldolgozzák a működési logika szerint. Ezek a vezérlők külön-külön foglalkoznak az egyes entitásokkal, például a menetrendekkel, jegyekkel vagy felhasználókkal, biztosítva az adatok és a nézetek közötti kapcsolatot.

A \texttt{Models} könyvtár tartalmazza azokat az osztályokat, amelyek az adatbázisban tárolt entitásokat képezik, például a \texttt{Ticket}, \texttt{Contact} vagy \texttt{Schedule} osztályokat. Ezek az osztályok felelősek az adatok szerkezetének és az entitások közötti kapcsolatok megvalósításáért. Tulajdonképpen ezek az osztályok képezik az adatbázis tábláinak mintáját.


\subsection{Adatmodell és adatbázis felépítése}

Miután a projektet létrehoztam, elsőként az alkalmazás alapját képező osztályokat, azaz a modelleket kellett létrehozni. Ezek az osztályok az adatbázisban tárolt adattáblákat írják le, és tartalmazzák a hozzájuk tartozó tulajdonságokat, valamint az egymással kialakított relációkat. Az előzetesen elkészített adatbázis-terv alapján hoztam létre az \texttt{AdminMessage}, \texttt{AdminTask}, \texttt{Attachment}, \texttt{Bus}, \texttt{Contact}, \texttt{RouteStop}, \texttt{Schedule}, \texttt{Stop}, \texttt{Ticket}, valamint \texttt{TransportRoute} osztályokat. Fontos kritérium volt, hogy az entitások közötti relációkat pontosan és figyelmesen implementáljuk. Itt az elsődleges kulcsok (Primary Key), illetve az idegen kulcsok (Foreign Key) helyes használatára kellett különös figyelmet fordítani.

A \texttt{Contact} osztályt az ASP.NET Identity komponens \texttt{IdentityUser} ősosztályából származtattam, amely beépített megoldást kínál a felhasználók szerepkörének zökkenőmentes implementálására és kezelésére.

A modellek és az adatbázis közötti kapcsolatot az \texttt{AppDbContext} osztály biztosítja, amely az Entity Framework Core egyik központi komponense. Ez az osztály az \texttt{IdentityDbContext} ősosztályból származik, és célja, hogy konfigurálja, kezelje és összekapcsolja a modelleket, sablonként szolgálva. Az \texttt{AppDbContext} osztályban találhatóak a \texttt{DbSet} típusú tulajdonságok, amelyek egy-egy tábla leképezését valósítják meg, például: \texttt{public DbSet Stops { get; set; }}, \texttt{public DbSet Schedules { get; set; }}.

Ezen felül az \texttt{AppDbContext} lehetőséget biztosít az entitások viselkedésének testreszabására az \texttt{OnModelCreating} metódusban, ahol külön definiálhatjuk a kulcsokat, kapcsolatokat, korlátozásokat, valamint egyéb konfigurációkat. Különösen hasznos az úgynevezett "vízesés törlés" (cascade delete) viselkedés figyelembe vétele, amely során egy entitás törlése vízesésszerűen magával vonhatja más kapcsolódó entitások törlését is. Az \texttt{OnModelCreating} metódus lehetőséget biztosít ennek felügyelésére, ezáltal elkerülve az adatvesztést okozó nem kívánt láncfolyamatokat.

\begin{figure}[H]
\centering
\includegraphics[width=1\textwidth]{Szakdolgozat/Mellekletek/AppDbContext.PNG}
\caption{A projektem AppDbContext osztálya látható az általam definiált modellekkel kiegészítve. }
\label{fig:appdbcontext}
\end{figure}

A \ref{fig:appdbcontext}. ábrán látható, a rendszeremben létrehozott osztályok segítségével létrehozott struktúra, amely a helyes adatbázis megvalósításában játszik kulcsszerepet. Az AppDbContext nevű osztályt az IdentityDbContext ősosztályból származtattam, majd egészítettem ki.
\vspace{\baselineskip}


Az AppDbContext osztály beállítása után szükség volt az adatbázis-fájl konfigurálására. A projekt \texttt{appsettings.json} fájlban megadtuk az adatbázis elérési útvonalát a \texttt{ConnectionStrings} szekcióban.

\begin{figure}[H]
\centering
\includegraphics[width=1\textwidth]{Szakdolgozat/Mellekletek/Connectionstring.PNG}
\caption{Az adatbázis kapcsolódási kulcsa a lokális adatbázishoz.}
\label{fig:connectionstring}
\end{figure}

A \ref{fig:connectionstring}. ábrán a projektben használt \textit{connection string} látható, amely a lokális SQL Server adatbázishoz való kapcsolódást valósítja meg. Ez tartalmazza az SDMNG adatbázis elérési útvonalát, az adatbázis nevét, valamint a hitelesítési mód beállításait.
\vspace{\baselineskip}

Miután a konfigurációs fájlokat megfelelően implementáltuk, és a modellosztályaink is a tervek szerint készültek el, elérkezett az idő az első migráció létrehozására. Az adatbázis felépítését az Entity Framework migrációs rendszerével valósítottam meg. Az első migráció elkészítéséhez a terminálban a következő parancsot használtuk: 
\begin{lstlisting}
dotnet ef migrations add CreateDatabase
\end{lstlisting}
A parancs végrehajtása után a Migrations mappában létrejött a fentebb megadott névvel rendelkező migrációs fájl. Ezen a ponton fontos még egyszer ellenőrizni a generált adatbázis-entitásokat, és különös hangsúlyt kell fektetni a relációk helyességére. Amennyiben minden a terv szerint valósult meg, végrehajtjuk az adatbázis fizikai létrehozására vagy frissítésére szolgáló parancsot: 
\begin{lstlisting}
dotnet ef database update
\end{lstlisting}

Ez a parancs a korábban generált migrációs fájlok alapján felépíti vagy kiegészíti az adatbázist a megadott kapcsolati karakterlánc (connection string) segítségével.

\subsection{Vezérlők (Controllers) felépítése és működése}
Az alkalmazás működésének egyik kulcseleme a vezérlők rendszere. Ezek azok az osztályok, amelyek közvetlen kapcsolatban állnak a felhasználóval: fogadják az oldalkéréseket, előkészítik az adatokat, és eldöntik, milyen nézetet kell megjeleníteni vagy milyen műveletet kell végrehajtani. A vezérlők az MVC architektúra "C" komponensét képviselik, tehát az alkalmazás logikai magját képezik.

A projektben minden jelentősebb funkció – például jegyvásárlás, menetrendkezelés, felhasználói adatok kezelése – külön vezérlőt kapott. Ezek az osztályok a \texttt{Controllers} nevű mappában találhatóak, és  a \texttt{Controller} alaposztályból öröklődnek.

\subsubsection{A konstruktor szerepe}
A vezérlők konstruktorában történik meg az úgynevezett függőséginjektálás (dependency injection). Ez azt jelenti, hogy a vezérlő induláskor automatikusan megkapja azokat a szolgáltatásokat vagy komponenseket, amelyekre működése során szüksége lesz – például az adatbázis-kapcsolatot biztosító \texttt{AppDbContext} példányt.

\subsubsection{Aszinkron metódusok (async/await)}
A vezérlők fejlesztése során aszinkron metódusok használtam. Ennek elsődleges oka, hogy ezek a módszerek hatékonyabb működést tesznek lehetővé, különösen akkor, amikor a rendszer külső erőforráshoz – például adatbázishoz – fordul adatlekérés vagy módosítás céljából. Ilyen esetekben a programnak várnia kell a válaszra, és ha ez a várakozás egy szinkron módon írt metódusban történik, az idő alatt az egész kérés „lefagyhat”, nem képes más feladatokra reagálni.

Az aszinkron működés lényege, hogy ezek a metódusok nem akadályozzák az alkalmazás többi részének futását, miközben például háttérben adatokat kérnek le vagy dolgoznak fel. Ez különösen fontos egy webalkalmazás esetén, ahol egyszerre több felhasználói kérés is érkezhet – például jegyvásárlás, menetrend megtekintés vagy felhasználói adatok kezelése. Az \texttt{async/await} kulcsszavak használatával ezek a műveletek párhuzamosan, egymást nem akadályozva tudnak végbemenni.

Az aszinkron működés megvalósításában kulcsszerepet játszik két kifejezés: az \texttt{async} és az \texttt{await}. Az \texttt{async} kulcsszóval azt jelezzük a rendszernek, hogy az adott metódus tartalmazhat olyan műveleteket, amelyek végrehajtása hosszabb időt vesz igénybe, és ezeket érdemes nem blokkoló módon kezelni. Ezzel előkészítjük a metódust arra, hogy akár több lépésben, megszakítható módon fusson le.

Az \texttt{await} pedig azt mondja a programnak: itt most egy időigényes művelet következik – például adatbázis-lekérdezés vagy fájl beolvasása –, és a vezérlés addig adódjon vissza a hívó félnek, amíg ez be nem fejeződik. A lényeg az, hogy a várakozás ideje alatt a többi feladat nem áll meg, az alkalmazás közben más kéréseket is képes kiszolgálni.

Egy-egy metódus így nemcsak hatékonyabb, de a felhasználói élményt is képes pozitívan befolyásolni, mivel csökken a válaszidő, gyorsabban jelennek meg az oldalak, és kevesebb az esély a hibákra vagy „megakadásokra”. A projekt során ezért az adatbázissal kapcsolatos lekérdezések és módosítások szinte minden esetben aszinkron módon lettek megvalósítva.

\subsubsection{Hibakeresés, csatolmánykezelés}
Az alkalmazás készítése közben nagyon fontos szerepet kapott a naplózás és a környezeti beállítások kezelése, mert ezek segítenek gyorsan megtalálni a hibákat és biztosítják, hogy a rendszer megbízhatóan működjön. A fejlesztés során az ASP.NET Core beépített \texttt{ILogger} felületét használtam, ami egy hatékony eszköz a különféle események naplózására. Ez azt jelenti, hogy az alkalmazás működésével kapcsolatos fontos információkat — például figyelmeztetéseket vagy hibákat — eltárolhatjuk, így könnyebben nyomon követhető, mi történik a háttérben, és gyorsan rá lehet jönni, ha valami nem működik jól.

Az \texttt{ILogger} segítségével például a fájlok feltöltésekor vagy e-mail küldéskor felmerülő hibák részletesen naplózhatóak, így visszakövethetővé válik, hogy mikor és milyen körülmények között jelentkezett az adott hiba. Ez különösen hasznos fejlesztési és tesztelési fázisban, amikor az alkalmazás viselkedését pontosan felügyelni kell.

A csatolmányok feltöltésekor az \texttt{IWebHostEnvironment} segítségével meghatároztam a fájlok fizikai tárolási helyét, amely általában a \texttt{wwwroot/} mappában található. Ez a megközelítés lehetővé teszi, hogy a különböző környezetekben eltérő útvonalakat használjunk, megkönnyítve ezzel a fejlesztést és a telepítést. A feltöltött fájlok elérését pedig dinamikusan, az alkalmazás futási környezetétől függően kezeljük.

\subsubsection{Biztonság és hitelesítés a vezérlők szintjén}
A vezérlők kialakításakor különös figyelmet fordítottam a biztonsági elvekre. Az ASP.NET Identity keretrendszer biztosította a hitelesítés és szerepkör-alapú jogosultságkezelés infrastruktúráját. Az alkalmazásban minden vezérlő és metódus, amely érzékeny adatot kezel vagy kizárólag regisztrált felhasználók számára elérhető, az \texttt{[Authorize]} attribútummal van ellátva. Egyes metódusoknál szerepkörhöz kötött elérés is alkalmazásra került, például az adminisztrációs felületek esetében kizárólag az Admin szerepkörrel rendelkező felhasználók végezhetnek műveleteket.

A \texttt{[Authorize]} attribútum legfontosabb megjelenési formája a bejelentkezés utáni jogosultság-kezelés: amennyiben a felhasználó nem azonosította magát, vagy nem rendelkezik a megfelelő szerepkörrel, nem férhet hozzá bizonyos oldalakhoz és műveletekhez. Ezáltal biztosítható, hogy például az adminisztrátor által elérhető listázási, szerkesztési vagy törlési funkciókat egy egyszerű, be nem jelentkezett felhasználó ne láthassa vagy használhassa.

A jelszavak kezelése az ASP.NET Identity rendszer beépített funkcióin keresztül történik, amely a felhasználói jelszavakat biztonságos módon, hashing algoritmus alkalmazásával tárolja az adatbázisban. A jelszavak visszafejtése nem lehetséges, csak a hash-értékek kerülnek mentésre. Ez alapértelmezett védelem a jogosulatlan hozzáférés ellen, még akkor is, ha valaki illetéktelenül hozzájutna az adatbázishoz.

\subsection{Fontosabb kontrollermetódusok megvalósítása}
\subsubsection{JegyController metódusok (Ticket)}
A fejlesztés során több olyan vezérlőmetódus készült, amelyek összetettebb funkciókat látnak el, például a jegyvásárlási folyamat kezelését. Ez magában foglalja a vásárlás rögzítését, a QR-kód generálását, valamint a felhasználó számára történő visszaigazolást e-mail formájában.

A jegyvásárlási folyamat egyik fontos lépése a QR-kód generálása, amely egy útvonalat tárol, pontosabban egy URL-t tartalmaz, amely a webalkalmazás adott oldalára — például a jegy részleteit bemutató Ticket Detail oldalra — mutat. Ez az URL tartalmazza a jegy egyedi azonosítóját, így a QR-kód beolvasásakor a felhasználó közvetlenül a megfelelő oldalra jut. A QR-kód generálása általában egy erre alkalmas, külső könyvtár vagy csomag segítségével történik, amely az URL-t vizuális, képi formátumba alakítja át (például PNG formátumú képpé), és ezt a képet az alkalmazás vagy az e-mail csatolmányaként használja fel.

Az e-mail küldése során az SMTP (Simple Mail Transfer Protocol) protokollt használjuk, amely egy széles körben elterjedt, szabványos megoldás az elektronikus levelek továbbítására. A folyamat során beállítjuk az SMTP szerver adatait, mint például a hosztnevet (pl. smtp.gmail.com), a portszámot, valamint a biztonsági protokollt (SSL vagy TLS). A hitelesítéshez szükséges a felhasználónév és az alkalmazás-specifikus jelszó, különösen ha a Gmail kétlépcsős azonosítását használjuk, mivel ilyenkor a normál jelszó nem használható az SMTP klienshez. Az e-mail összeállítása tartalmazza a címzett, a tárgy, és a levél törzsének megadását, amely akár HTML formátumban is megjelenhet, így lehetőség nyílik például a QR-kód beágyazására vagy mellékletként való csatolására. A levél elküldése aszinkron módon történik, hogy ne akadályozza a webalkalmazás egyéb működését.

A Google-fiókok biztonságos használatához ajánlott a kétfaktoros hitelesítés (2FA) beállítása, amely a jelszó mellett egy további, egyszer használatos kód megadását követeli meg. Ez a kód általában egy mobilalkalmazással, például a Google Authenticatorral generált, időalapú számsorozat, vagy SMS-ben érkező üzenet formájában érkezik. Ha 2FA engedélyezve van, az SMTP szolgáltatásokhoz nem használható a fő jelszó, ezért alkalmazás-specifikus jelszót kell létrehozni a Google fiók biztonsági beállításaiban. Ez a jelszó kizárólag az adott program vagy szolgáltatás számára érvényes, és lehetővé teszi, hogy a rendszer biztonságosan csatlakozzon az SMTP szerverhez anélkül, hogy veszélyeztetné a fiók fő jelszavát.

Ahhoz, hogy a rendszer automatikusan vissza tudjon igazolni egy sikeres jegyvásárlást e-mailben — például egy QR-kódot tartalmazó üzenet formájában — elengedhetetlen, hogy megfelelő módon előkészítsük az SMTP-alapú levélküldés technikai hátterét.

A megvalósítás egyik alapköve az, hogy az érzékeny adatokat (például az e-mail címhez tartozó hitelesítési adatokat, a kiszolgáló nevét és portját) ne kódoljuk bele az alkalmazásba, hanem külső konfigurációs fájlba konfiguráljuk, például az appsettings.json állományba. Ez nemcsak tisztább kódot eredményez, de biztonsági és karbantarthatósági szempontból is előnyös.

A következő blokk egy példát mutat arra, hogyan nézhet ki ez a konfigurációs szekció az appsettings.json fájlban:

\subsubsection{Kapcsolatfelvétel a ContactController segítségével}

A kapcsolattartási funkció célja, hogy a felhasználók egyszerűen és gyorsan elérhessék az adminisztrátort, például kérdés, visszajelzés vagy technikai probléma esetén. Ennek megvalósításához egy űrlap áll rendelkezésre, ahol a látogató megadhatja nevét, e-mail címét, a téma tárgyát, valamint a saját üzenetét.

Az üzenet elküldése a háttérben e-mail formájában történik, az SMTP protokoll használatával. Mivel ezt a technikai megoldást korábban már részletesen bemutattam a JegyController működésénél, ahol a visszaigazolás és QR-kód küldés történt, itt csupán annak alapjaira hivatkozom. A konfigurációs részletek — például a kiszolgáló címe, portszám, hitelesítési mód, valamint az alkalmazásjelszavak és kétfaktoros azonosítás — megegyeznek az ott leírtakkal.

A különbség mindössze az üzenet tartalmában és a címzettben rejlik: míg a jegyvásárlás során egy automatikusan generált, HTML-alapú visszaigazolást küldünk ki, itt a felhasználó által kézzel írt üzenetet juttatjuk el az adminisztrátor előre meghatározott e-mail címére. Az e-mail továbbítása aszinkron módon történik, hogy ne akassza meg az alkalmazás működését.


\subsubsection{CRUD műveletek egységes megvalósítása a vezérlőkben}

A fejlesztés során az alkalmazás alapját az úgynevezett CRUD műveletek (Create, Read, Update, Delete) képezik, amelyek minden egyes entitás — legyen szó felhasználóról, jegyről, buszjáratról vagy akár kapcsolatfelvételről — kezelésének alapjai. Ezeket a funkciókat minden vezérlő (controller) esetében egységes logika mentén valósítottam meg, hogy átlátható és könnyen karbantartható struktúrát alakítsak ki.

\paragraph{Létrehozás (Create):}
Ez a művelet lehetővé teszi új adatok felvitelét az adatbázisba. Ez a funkció egy űrlap beküldésével történik, amelyet a frontendről kapott modell alapján dolgoz fel a controller. A POST típusú HTTP kérés során a kapott adatok validálás után bekerülnek az adatbázisba a kontextus objektum Add() vagy AddAsync() metódusával. A legtöbb vezérlőnél — például TicketController, BusController, ContactController — hasonló módon történik ez a feldolgozás.

\paragraph{Lekérdezés (Read):}
A meglévő adatok megjelenítése történik ezzel a művelettel. Itt főként GET típusú kérésekkel dolgozunk, amelyek során az adatbázisból ToListAsync(), FindAsync(), vagy FirstOrDefaultAsync() metódusokkal kérdezzük le az aktuális adatokat. Ezek az információk például a felhasználó által megvásárolt jegyek, vagy a rendszerben tárolt üzenetek részleteinek megtekintését szolgálják.

\paragraph{Módosítás (Update):}
Az adatok frissítésére a POST metódus szolgál, általában két lépésben. Először lekérdezzük a módosítani kívánt elemet (például egy meglévő busz útvonalát vagy egy kapcsolatfelvétel állapotát), majd az új adatokkal felülírjuk az eredetit, és végül a context.Update(entity) metódus segítségével mentjük el a módosított rekordot.

\paragraph{Törlés (Delete):}
A törléshez szükség van az adott entitás egyedi azonosítójára. Ezt általában GET vagy POST metódussal kapjuk meg a kliensoldalról. A lekérdezett objektumot ezután eltávolítjuk az adatbázisból a Remove() vagy RemoveRange() metódus segítségével. A TicketController például ezt használja jegyek törléséhez, míg a ContactController a beérkezett üzenetek kezelésénél.


\subsection{Nézetek (View) felépítése}

Az alkalmazásban a felhasználói felület megjelenítéséért az ASP.NET Core MVC nézetek (Views) felelősek, amelyek a vezérlők (Controller) által feldolgozott adatokat jelenítik meg. A nézetek szerepe, hogy az adatokat érthető és esztétikus formában mutassák be a felhasználóknak, miközben biztosítják a felhasználói interakció lehetőségét is.

A nézetek elsősorban Razor-szintaxissal készültek, amely egy egyszerű, de rugalmas eszköz az HTML és a C\# kód együttes kezelésére. Ez lehetővé teszi, hogy dinamikusan generáljuk az oldal tartalmát az adatbázisból érkező adatok alapján, miközben megőrizzük a tiszta és átlátható kódot.

A CRUD (Create, Read, Update, Delete) műveletek megvalósításához külön nézetek állnak rendelkezésre, amelyek mindegyike a megfelelő funkciót támogatja. Például a „Create” nézetben űrlapokat helyezünk el az új adatok beviteléhez, míg az „Index” vagy „List” nézet az adatbázisból lekérdezett elemek listáját jeleníti meg. A „Details” nézet egy adott elem részletes adatait mutatja be, az „Edit” pedig a módosításra szolgáló felületet biztosítja. Végül a „Delete” nézet megerősítő üzenetet jelenít meg a törlési művelet előtt.

A nézetdizájn során figyelmet fordítottam az átláthatóságra és a felhasználóbarát megjelenésre. Az alkalmazásban Bootstrap keretrendszert használtam, amely egy széles körben elterjedt CSS és JavaScript alapú eszköztár a reszponzív, modern weboldalak készítéséhez. A Bootstrap komponensek — például űrlapok, gombok, navigációs sávok és modális ablakok — segítségével egységes, könnyen kezelhető felületet sikerült kialakítani.

Az alkalmazás nézeteiben újrahasznosítható elemet alkalmaztam, mint például résznézeteket (Partial Views) és ViewComponent-eket. Ezek a komponensek lehetővé teszik, hogy az ismétlődő felhasználói felület részeket egyszer készítsük el, majd több helyen használjuk fel, ami jelentősen megkönnyíti a kód karbantartását és átláthatóságát. Különösen a felhasználói hitelesítéshez kapcsolódó oldalak, mint a bejelentkezés és regisztráció, a .NET Identity keretrendszer szolgáltatásaira épülnek. Ezeknél a funkcióknál résznézeteket használtam a vizuális elemek szervezésére, így egységes megjelenést és egyszerűbb kezelhetőséget biztosítva az autentikációs folyamatokhoz.

\subsection{Főbb Nézetek}
\subsubsection{Navigációs sáv és legördülő menü }
A webalkalmazás felhasználói felületének egyik központi eleme a navigációs sáv, amelynek megjelenése dinamikusan igazodik a felhasználó jogosultsági szintjéhez. A sáv alapértelmezetten tartalmazza azokat a menüpontokat, amelyek minden látogató – akár be nem jelentkezett felhasználó – számára elérhetők. Ilyen például a megállók (Stations), az útvonalak (Routes), a menetrendek (Schedules), a saját jegyek (My Tickets), valamint az ügyfélszolgálati kapcsolatfelvétel (Contact us) lehetősége. Ezek a funkciók elsősorban információs célokat szolgálnak, és biztosítják, hogy az alkalmazás alapvető szolgáltatásai mindenki számára hozzáférhetőek legyenek.

A rendszer ezen felül támogatja a szerepkör-alapú hozzáférést is, amelynek eredményeként bizonyos menüpontok kizárólag az adminisztrátori jogosultsággal rendelkező felhasználók számára válnak láthatóvá. Amennyiben a rendszer érzékeli, hogy a bejelentkezett felhasználó az „Admin” szerepkörhöz tartozik, egy további legördülő menü is megjelenik a navigációs sávban. Ez a menü – „Management” néven – olyan adminisztratív funkciókat tartalmaz, amelyek segítségével az adminisztrátor kezelheti a buszokat, megállókat, jegyeket, útvonalakat, menetrendeket, felhasználói kapcsolatokat, csatolmányokat, jogosultságokat, valamint a rendszerben beérkezett üzeneteket és a belső teendőlistát is. Minden egyes menüpont mögött egy adott kontrollerhez és akciómetódushoz tartozó hivatkozás található, amelyek az ASP.NET MVC keretrendszer segítségével biztosítják a navigációt az adminisztratív oldalak felé.

A menüelemek megjelenését a rendszer a User.IsInRole("Admin") feltétel alapján szabályozza, így a jogosultsággal nem rendelkező felhasználók számára ezek az elemek teljes mértékben rejtve maradnak. Ez nemcsak a biztonság szempontjából előnyös, hanem a felhasználói felület letisztultságát is biztosítja.

A navigációs sáv jobb oldalán helyezkedik el az azonosítási rész, amely be nem jelentkezett állapotban a bejelentkezés („Login”) és a regisztráció („Register”) lehetőségét kínálja, míg bejelentkezett felhasználók esetén a felhasználó nevét és a kijelentkezési („Logout”) opciót jeleníti meg. Ez a megoldás lehetővé teszi, hogy az alkalmazás mindig az aktuális felhasználó státuszának megfelelő kezelőfelületet biztosítson.

Összességében elmondható, hogy a navigációs sáv nem csupán az oldalstruktúra leképezésére szolgál, hanem intelligensen alkalmazkodik a felhasználói szerepkörökhöz, ezzel is támogatva a könnyű kezelhetőséget, az átláthatóságot és a biztonságos működést.


\begin{figure}[H]
\centering
\includegraphics[width=1\textwidth]{Szakdolgozat/Mellekletek/navsavlogin1.PNG}
\caption{A navigációs sáv megjelenése bejelentkezett adminisztrátor számára.}
\label{fig:navsavlogged}
\end{figure}

A \ref{fig:navsavlogged}. ábrán a navigációs sáv bejelentkezett állapotban látható, adminisztrátori jogosultság mellett. Ebben az esetben a felhasználó számára elérhetővé válik egy további, legördülő menü, amely az adminisztrációs funkciókat csoportosítja. A menü tartalmazza többek között a megállók (Stops), buszok (Buses), útvonalak (Routes), menetrendek (Schedules), csatolmányok (Attachments), felhasználók (Contacts), jogosultságok (Roles), valamint teendők (ToDo List) kezelésére szolgáló linkeket. Ezek a nézetek csak az adminisztrátor szerepkörrel rendelkező felhasználók számára jelennek meg, és lehetőséget biztosítanak az alkalmazás teljes körű adatkezelésére és adminisztrálására. A menüsáv jobb oldalán továbbra is elérhető a kijelentkezési lehetőség, amely biztosítja a munkamenet megfelelő lezárását.

\vspace{\baselineskip}
\subsubsection{Lista oldalak}
A listanézetek felépítése egységes, ahol az adott entitáshoz tartozó legfontosabb adatokat oszlopokban mutatjuk be. Minden ilyen nézet tartalmaz egy „Actions” nevű oszlopot is, amelyben három alapvető művelet található: a részletek megtekintése (Detail), az adat módosítása (Modify/Edit), valamint az elem törlése (Delete). Ezek a gombok minden egyes listaelem mellett megjelennek, és mindegyikhez az adott elem egyedi azonosítója (ID) van hozzárendelve. Ennek köszönhetően, amikor egy felhasználó rákattint valamelyik művelet gombra, a sornak vagy elemnek megfelelő oldalt nyitja meg, így biztosítva a pontos és gyors navigációt az funkciókat megvalósító oldalak között.

Azokon az oldalakon, ahol az adatbevitel nem automatikusan történik — mint például a jegyek vagy az admin üzenetek — rendelkezésre áll egy „Create” gomb, amely új bejegyzések létrehozását teszi lehetővé. Érdemes megemlíteni, hogy a jegyek esetében a listaelemek nem közvetlenül itt jönnek létre, hanem a jegyvásárlási folyamat során, amikor a „Buy Ticket” funkció generál egy új rekordot az adatbázisba, amely aztán automatikusan megjelenik a jegyek listájában. Hasonló módon a „Contact Me” oldalon a felhasználó által elküldött üzenet szintén mentésre kerül az adatbázisba, és ezáltal megjelenik az adminisztrátorok számára készült üzenetlistában.

Minden oldal továbbá tartalmaz egy „Back” gombot, ami megkönnyíti a felhasználók számára a gördülékeny visszalépést az előző nézetekhez, ezzel is támogatva az intuitív és zökkenőmentes navigációt az alkalmazásban.

\subsubsection{Térképes megjelenítés a Stop részletező nézetben}
A megállók részletező nézete a felhasználói felület egyik kulcseleme, amely nemcsak szöveges információt nyújt a kiválasztott megállóról, hanem vizuálisan is segíti a tájékozódást egy interaktív térkép segítségével. A felület célja, hogy a felhasználó könnyen és gyorsan át tudja tekinteni egy adott megálló legfontosabb adatait, illetve annak pontos földrajzi elhelyezkedését.

A nézet az adott megálló objektum adatait jeleníti meg, amely a rendszerben egy Stop típusú modellként van definiálva. A megjelenített mezők közé tartozik a megálló neve, valamint annak szélességi és hosszúsági koordinátái. Ezek az értékek olvasható, de nem szerkeszthető formában jelennek meg, hogy a felhasználó ne tudjon véletlenül módosítani rajtuk.

A nézet különlegessége a térképes megjelenítés, amely a Leaflet nevű JavaScript-alapú térképkönyvtárra épül. Ez a könyvtár lehetővé teszi, hogy egy egyszerű, mégis interaktív térképet helyezzünk el az oldalon. A térkép automatikusan a kiválasztott megálló koordinátáira fókuszál, és egy jelölőt (marker) is elhelyez rajta, amely rámutat a pontos helyszínre. A jelölő fölé egy információs ablak is megnyílik, amelyben a megálló neve szerepel.

A megálló adatlap nézetében egy JavaScript-alapú megoldás jeleníti meg a megálló földrajzi elhelyezkedését térképen. Ennek célja, hogy a felhasználó pontosan lássa, hol található az adott megálló. A megvalósítás alapja az, hogy az adatmodellből (`Stop`) származó földrajzi koordináták (szélesség és hosszúság) JavaScript változókba kerülnek:

\begin{lstlisting}[language=JavaScript]
var lat = @Html.Raw(Model.Latitude.ToString().Replace(',', '.'));
var lng = @Html.Raw(Model.Longitude.ToString().Replace(',', '.'));
\end{lstlisting}

Ez a lépés biztosítja, hogy a .NET-ben használt tizedesvesszők megfelelően átalakuljanak tizedespontokká, amelyeket a JavaScript értelmezni tud. Ezt követően egy egyszerű ellenőrzés biztosítja, hogy a koordináták érvényes számok:

\begin{lstlisting}[language=JavaScript]
if (!isNaN(lat) && !isNaN(lng)) {
\end{lstlisting}

Ha az értékek helyesek, létrejön a térképobjektum. A térkép a HTML oldalon definiált \texttt{<div>} elemre (`id="stopMap"`) kerül:

\begin{lstlisting}[language=JavaScript]
var map = L.map('stopMap').setView([lat, lng], 15);
\end{lstlisting}

Ezután hozzáadjuk a térkép vizuális rétegét, az úgynevezett csemperéteget az OpenStreetMap szolgáltatásból:

\begin{lstlisting}[language=JavaScript]
L.tileLayer('https://{s}.tile.openstreetmap.org/{z}/{x}/{y}.png', {
    maxZoom: 18
}).addTo(map);
\end{lstlisting}

A megálló pontos helyét egy markerrel jelöljük, amelyhez egy információs buborék is társul, amely automatikusan megnyílik, amint betöltődik a térkép:

\begin{lstlisting}[language=JavaScript]
L.marker([lat, lng])
    .addTo(map)
    .bindPopup("<strong>@Model.StopName</strong>")
    .openPopup();
\end{lstlisting}

A megálló adatlapján megjelenő térképes komponens kulcsfontosságú felhasználói élményt nyújt, mivel lehetővé teszi a megálló földrajzi helyének közvetlen, vizuális azonosítását. A rendszer nem csupán a megálló nevét és koordinátáit jeleníti meg szövegesen, hanem automatikusan betölt egy interaktív térképet is, amely a megálló pontos pozíciójára fókuszál. Ezt a térképet automatikusan egy előre definiált nagyítási szinten nyitja meg a rendszer, így a felhasználó azonnal az adott megálló szűk környezetét látja – például az utcát, csomópontot vagy városrészt, ahol az elhelyezkedik.

Ennek a megközelítésnek az egyik legnagyobb előnye, hogy a felhasználónak nem szükséges a megálló nevét külső alkalmazásban, például térképszolgáltatóban újra beírnia vagy külön keresnie. A rendszer tehát nem hagyatkozik arra, hogy a név alapján a felhasználó majd önállóan beazonosítja a megállót, hanem maga szolgáltatja a térképes, hajszálpontos helyadatot. Ez a megoldás jelentősen csökkenti az eltévedés vagy félreértés kockázatát, különösen akkor, ha több hasonló nevű megálló is létezik egy városon belül.

\subsubsection{Útvonal részletező nézet – több megálló vizuális megjelenítése térképen}

Az útvonal nézet működésében több ponton is párhuzamba állítható a megálló részletező felülettel: itt is térképes megjelenítés segíti a felhasználót, viszont a fókusz már nem egyetlen helyszín bemutatásán van, hanem egy egész megállósorozat áttekintésén. A nézet célja, hogy az útvonalhoz tartozó állomásokat sorrendben és valós helyükön mutassa be, azokat a térképen vizuálisan összekötve. Ezáltal a felhasználó nemcsak név szerint keresheti ki az egyes megállókat, hanem egy teljes képet kap arról, hogyan épül fel az adott útvonal.

A rendszer minden megállóhoz egy-egy \texttt{marker} objektumot rendel, amelyet a térképen elhelyez. Ezeket JavaScript segítségével dolgozza fel, a koordináták alapján. Minden pont bekerül egy \texttt{waypoints} nevű tömbbe is, amelyet később a térképútvonal-rajzolás során használunk.

\begin{lstlisting}
var marker = L.marker([lat, lng]).addTo(map).bindPopup(stopName);
waypoints.push(L.latLng(lat, lng));
\end{lstlisting}

Miután az összes megálló feldolgozásra került, az útvonal kirajzolása a Leaflet Routing Machine nevű bővítmény segítségével történik. Ez a könyvtár a megadott pontokat vonalakkal köti össze, sorrendben:

\begin{lstlisting}
L.Routing.control({
    waypoints: waypoints,
    lineOptions: {
        styles: [
            { color: '#FF1493', weight: 6, opacity: 0.95 },
            { color: '#FFFFFF', weight: 2, opacity: 1 }
        ]
    },
    createMarker: function() { return null; },
    routeWhileDragging: false
}).addTo(map);
\end{lstlisting}

A \texttt{lineOptions} szekció a vonal stílusáért felel, így az jól elkülönül más térképi elemektől. A \texttt{createMarker: function() \{ return null; \}} sor azért került be, hogy az útvonal-vezérlő ne helyezzen el újabb alapértelmezett jelölőket, mivel azt már korábban megtettük kézzel.

A térkép végül automatikusan a teljes útvonalra igazítja a nézetet, az összes megállót figyelembe véve:

\begin{lstlisting}
map.fitBounds(L.latLngBounds(waypoints));
\end{lstlisting}

Ez a térképes funkció hasonló célt szolgál, mint a megálló nézetben látott statikus marker, ugyanakkor ennél összetettebb élményt nyújt: nem egyetlen pontot, hanem egy útvonal teljes struktúráját jeleníti meg. A felhasználónak így nem kell találgatnia, hogy merre halad az adott járat – a rendszer megmutatja, pontról pontra, vizuálisan is.


\subsubsection{Ticket detail page – a projekt kulcspillanata}

A jegyrészletező oldal a projekt szempontjából kiemelt jelentőséggel bír, hiszen ez az a funkció, amely az egész alkalmazás ötletét elindította. A kezdeti elképzelés abból született, hogy a felhasználók számára egy olyan felületet biztosítsunk, ahol a megvásárolt jegyük minden lényeges információja egyetlen, jól átlátható nézetben elérhető.

Az oldal célja, hogy minden olyan információt tartalmazzon, ami az utazás szempontjából fontos lehet. Megjelenik rajta a járat neve, az ahhoz tartozó busz rendszáma, a lefoglalt ülőhely száma, valamint az indulási és érkezési időpontok, illetve azok helyszínei. Ezen adatok strukturált formában kerülnek megjelenítésre, így a felhasználó egy pillantással át tudja tekinteni a foglalás részleteit.

Ami azonban igazán megkülönbözteti ezt a felületet más rendszerektől, az a térképes integráció. A nézet közvetlenül tartalmazza az utazás útvonalát is, amely egy térképen jelenik meg, vizuálisan kirajzolva a megállók közötti kapcsolatokat. Ennek óriási előnye, hogy a felhasználónak nem kell külön oldalakon keresgélnie, vagy új ablakot megnyitnia annak érdekében, hogy földrajzi képet kapjon az útvonalról – az interaktív térkép közvetlenül a jegyadatok mellett helyezkedik el, így a kétféle információ egy helyen, egymást kiegészítve jelenik meg.

Ez a megközelítés nemcsak kényelmi szempontból előnyös, hanem a felhasználói élmény szempontjából is kulcsfontosságú. A rendszer úgy lett kialakítva, hogy a legfontosabb információkat – akár időbeli, akár térbeli adatokról legyen szó – egyetlen oldalon tegye elérhetővé, ezzel is minimalizálva a felesleges navigációt és az információk keresésére fordított időt. Mindez nem csupán praktikus, hanem szemléletformáló is: a projekt középpontjába magát az utazó embert helyezi, és a lehető legkényelmesebb módon szolgáltatja számára a szükséges adatokat.

\begin{figure}[H]
    \centering
    \includegraphics[width=0.9\textwidth]{Szakdolgozat/Mellekletek/ticketdetail.PNG}
    \caption{Példa: egy Kolozsvár–Torda útvonalra vásárolt jegy részletező nézete. Az oldalon jól látható a járat neve, a busz rendszáma, az ülőhely száma, az indulási és érkezési időpontok és helyszínek, valamint a teljes útvonal térképes megjelenítése.}
    \label{fig:ticket-detail-kolozsvar-torda}
\end{figure}
